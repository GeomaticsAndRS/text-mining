 Lead Numerosi studi mostrano che le malattie cardio-metaboliche sono molto più frequenti nelle fasce più svantaggiate della popolazione. Questo progetto utilizzerà dati provenienti da vari paesi per analizzare i meccanismi biologici (ad esempio epigenetici, infiammatori, etc) che spiegano il legame tra avversità sociale nel corso della vita e insorgenza delle malattie cardio-metaboliche all?età adulta. Lay summary Soggetto e obiettivo Le disuguaglianze sociali in salute sono un fenomeno onnipresente. Tuttavia, la ricerca deve ancora fornire una comprensione completa dei meccanismi sottostanti. Studi recenti hanno suggerito che le differenze negli stili di vita possono contribuire a spiegare una grande percentuale delle disuguaglianze sociali in salute. Negli ultimi anni, la ricerca ha iniziato ad affrontare la questione di come lo stato socio-economico sia concretamente incorporato in termini biologici. Questo progetto di ricerca si concentrerà sulle malattie cardio-metaboliche, che mostrano un forte gradiente sociale e il cui onere nelle fasce più svantaggiate della società è in rapido aumento in tutto il mondo. L'obiettivo generale è quello di estendere lo studio delle disuguaglianze sociali in salute e dei loro determinanti, integrando l'analisi dei meccanismi biologici che collegano l?avversità sociale durante tutta la vita e le malattie cardio-metaboliche. Contesto socio-scientifico La multidisciplinarietà (epidemiologia sociale, cardiovascolare, cardio-metabolica e genetica, salute pubblica, medicina del sonno, medicina interna, e biologia molecolare) che caratterizza questo progetto di ricerca offre un potenziale per produrre risposte nuove e innovative alla questione di come lo stato socioeconomico nel corso della vita possa influenzare la salute fino a decenni più tardi. Inoltre, l'uso di cinque basi di dati provenienti da diversi paesi e che offrono un vasto numero di fenotipi misurati ripetutamente nel tempo, insieme ad indicatori precisi dello stato socioeconomico consentirà la replica dei risultati e l'esame delle variazioni potenziali tra paesi.