 Lead Le cellule vegetali e la loro parete possono essere comparate a una camera d?aria dentro uno pneumatico. La membrana, il confine della cellula, è ricca di proteine che permettono la sintesi della parete e ne determinano la struttura. La parete varia da cellula a cellula: la parete delle cellule che compongono le fibre di cotone è diversa da quella delle cellule che danno origine al legno, così come il battistrada degli pneumatici di una moto è diverso da quello della gomma di una bicicletta Lay summary Scopi del progetto:    Pochi sono i protagonisti conosciuti del continuo dialogo tra membrana e parete cellulare: quali proteine determinano la forma di una parete? in che modo permettono di reagire a uno stimolo esterno? Questo studio si basa sulla recente identificazione di alcune proteine che determinano la formazione della parete in cellule della radice. Queste proteine appartengono a una grande famiglia, alcuni membri della quale ?lavorano? in altre strutture della pianta, per esempio il fiore. La nostra ipotesi è che queste proteine formino una famiglia di scalpellini, ognuna di esse capace di scolpire in maniera unica la parete. Le origini di questa famiglia si trovano nelle prime piante apparse sulla terra, i cui discendenti sono gli attuali muschi. Questo progetto si concentrerà quindi sulla comprensione del ?metodo di lavoro? di queste proteine nel muschio Physcomitrella patens  e nella pianta a fiori Arabidopsis thaliana .    Contesto socio-scientifico    Senza necessariamente saperlo, molti di noi utilizzano quotidianamente le pareti delle cellule vegetali: il legno, il cotone, la carta sono esempi tradizionali di prodotti vegetali. Recentemente i biocarburanti, anch?essi prodotto della trasformazione delle pareti vegetali, si sono imposti come possibile alternativa sostenibile per la produzione di energia. La ricerca di base che verrà effettuata nel quadro di questo progetto, benché non mirata alla diretta produzione di biomateriali, potrebbe aprire nuove vie da percorrere per lo sfruttamento sostenibile delle risorse vegetali.  