 Lead In questo progetto si svilupperanno nuovi supporti porosi atti alla rigenerazione dei tessuti con particolare attenzione alla modifica superficiale di supporti bio-degradabili. Ricoprimenti innovativi basati su polimeri bio-compatibili accoppiati a proteine e specifici fattori di crescita verranno sviluppati e applicati su supporti a base di poliesteri. Tali "coatings" o ricoprimenti verranno funzionalizzati in maniera controllata in modo da formare ambienti che presentano una continua diversità composizionale all'interfaccia dei supporti stessi. Questa caratteristica composizione indurrà una specifica risposta da parte di cellule staminali complementate alle formulazioni, le quali potranno quindi differenziarsi in distinti tessuti in ben determinate posizioni all'interno dei supporti. Questa strategia faciliterà la rigenerazione di giunziono osteo-cartilaginee atte a sostituire analoghe giunzioni malate o danneggiate nei pazienti. Lay summary La medicina rigenerativa si propone di produrre materiali sostituenti parti anatomiche danneggiate attraverso l?utilizzo di cellule, fattori biologici e supporti bio-compatibili e bio-degradabili. Moderni metodi di bio-ingegneria utilizzano cellule staminali accoppiate a sofisticati materiali plastici come supporti. Queste strategie promulgano promettenti sviluppi in termini di performance degli impianti e assicurano prodotti dotati di una elevata durabilità e compatibilità con le condizioni fisiologiche. Il presente progetto si intende focalizzare sullo sviluppo di modificatori organici a base polimerica da applicarsi sulla superficie di supporti polimerici. Tali modificatori formeranno dei ricoprimenti omogenei con caratteristiche chimiche e fisiche ben determinate, tali da influenzare e direzionare il comportamento di cellule staminali che approssimano o aderiscono alla superficie. I supporti utilizzati come base per le successive modifiche e per le culture cellulari si basano su assemblati tridimensionali di microfibre stratificate ottenuti tramite stampaggio 3D. Sostanze a base di poliossazoline verranno applicate sotto forma di ?coatings?, modificabili chimicamente in modo da presentare siti di attacco per proteine o, alternativamente, specifici fattori di crescita volti a direzionare la differenziazione delle cellule nel tessuto voluto. Metodologie di deposizione controllata di proteine e fattori di crescita favoriranno la formazione di gradienti di composizione di biomolecole all?interno del supporto. Specificatamente gradienti tridimensionali di concentrazione di diverse sostanze proteiche potranno indurre una diversa risposta in specifiche posizioni all'interno dei supporti. L?emulazione della naturale diversità della ECM nelle tre dimensioni assicurerà una risposta cellulare spazialmente specifica che potrà volgersi nella formazione di un tessuto complesso (tipo osso-cartilagine).